LIBER vn. 121

in Helvios, qui fines Arvernorum contingunt, convenire
jubet.

VHI. His rebus comparatis represso jam Lucterio
et remoto, quod intrare intra praesidia periculosum pu-
tabat, in Helvios proficiscitur. Etsi mons Cevenna, qui
Arvernos ab Helviis discludit, durissimo tempore anni
altissima nivo iter impediebat, tamen discussa nive sex
in altitudinem pedum atque ita viis patefactis summo
militum sudore ad fines Arvernorum pervenit. Quibus
oppressis inopinantibus, quod se Cevenna ut muro
munitos existimabant, ac ne singulari quidem unquam
homini eo ternpore anni semitae patuerant, equitibus
imperat, ut, quam latissime possint, vagentur et quam
maximum hostibus terrorem inferant. Celeriter haec fa-
ma ac nuntiis ad Vercingetorigem perferuntur, quem
perterriti omnes Arverni circumsistunt atque obsecrant,
ut suis fortunis consulat, neu se ab hostibus diripi pa—
tiatur, praesertim quum videat, omne ad se bellum trans·
latum. Quorum ille precibus permotus castra⁴ ex Bitu-
rigibus movet in Arvernos versus.

IX. At Caesar biduum in his locis moratus, quod .
haec de Vercingetorige usu ventura opinione praecepe-
rat, per oausam supplementi equitatusque cogendi ab
exercitu discedit, Brutum adolescentem his copiis praefi-
cit; hunc monet, utin omnes partes equites quam la-
tissime pervagentur; daturum se operam, ne longius
triduo ab castris absit. His constitutis rebus, suis ino-
pinantibus, quam maximis potest itineribus, Viennam
pervenit. Ibi nactus recentem equitatum, quem multis
ante diebus eo praemiserat, neque diurno neque noc·
turno itinere intermisso perfines Haeduorum in Lingo-
nes contendit, ubi duae legiones hiemabant, ut, si quid
etiam de sua salute ab Haeduis iniretur consilii, celeri·
tate praecurreret. Eo quum pervenisset, ad reliquas
legiones mittit, priusque omnes in unum locum cogit,
quarn de ejus adventu Arvernis nuntiari posset. Hac
re cognita Vercingetorix rursus in Bituriges exercitum
reducit, atque inde profectus Gorgobinam, Bojorum op-
pidum, quos ibi Helvetico proelio victos Caesar collo-
caverat Haeduisque attribuerat, oppugnare instituit.

X. Magnam haec res Caesari difficultatem ad con-
silium capiendum afferebat: si reliquam partem hiemis

 

