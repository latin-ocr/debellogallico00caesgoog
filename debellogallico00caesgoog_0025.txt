16 DE BELLO GALLIOO.

puloque Romano sit auxilii, omnibus Gallis idem esse
faciendum, quod Helvetii fecerint, ut domo emigrent,
aliud domicilium, alias sedes remotas a Germanis petant
fortmramque, quaecunque accidat, experiantur. Haec si
enuntiata Ariovisto sint, non dubitare, quin de omuibus
obsidibus, qui apud eum sint, gravisimum supplicium
sumat. Caesarem vel auctoritate sua atque exercitus,
vel recenti victoria, vel nomine populi Romani deterrere
posse, ne major multitudo Germanorum Rhenum tra·
ducatur, Galliamque omnem ab Ariovisti injuria posse
defendere. '

XXXII. Hac oratione ab Divitiaeo habita omnes,
qui aderant, magno fletu auxilium a Caesare petere
coeperunt. Animadvertit Oaesar unos ex omnibus Se-
quanos nihil earum rerum facere, quas ceteri facerent,
sed tristes capite demisso terram intueri. Ejus rei
quae causa esset, miratus ex ipsis quaesiit. Nihil Se·
quani respondere, sed in eadem tristitia taciti perma-
nere. Quum ab iis saepius quaereret neque ullam om-
nino vocem exprimere posset, idem Divitiacus Haeduus
respondit: Hoc esse miseriorem et graviorem fortu-
nam Sequanorum quam reliquorum, quod soli ne in
occulto quidem queri neque auxilium implorare au-
derent absentisque Ariovisti crudelitatem, velut si
coram adesset, horrerent, propterea quod reliquis
tamen fugae facultas daretur, Sequanis vero, qui in-
tra fines suos Ariovistum recepissent, quorum oppida
omnia in potestate ejus essent, omnes cruciatus essent
perferendi.

XXXIII. His rebus cognitis Caesar Gallorum ani-
mos verbis confirmavit pollicitusque est sibi eam rem
ermae futuram; magnam se habere spem et beneficio
suo et auctoritate adductum Ariovistum finem injuriis
facturum. Hac oratione habita concilium dimisit. Et
secundum ea multae res eum hortabantur, quare sibi
eam rem cogitandam et suscipiendam putaret, imprimis
quod Haeduos, fratres consanguineosque saepenumero a
senatu appellatos, in servitute atque in dicione videbat
Germanorum teneri, eorumque obsides esse apud Ario·
vietum ac Sequanos intelligebat, quod in tanto imperio
populi Romani turpissimum sibi et rei publicae esse
arbitrabatur. Paulatim autem Germanos consvescere

 

