160 DE BELLO GALLICO

amicitiam finitimasque civitates sine ulla poena dedisse
obsides atque in fidem receptas esse, idem fecerunt.

IV. Caesar militibus pro tanto labore ac patientia,
qui brumalibus diebus, itineribus difficillimis, frigoribus
intolerandis studiosissime permanserant in labore, du-
cenos sestertios, centurioni bis tantum nummum prae-
dae nomine [condonaturum] pollicetur, legionibusque in
hiberna remissis ipse se recipit die XL. Bibracte. Ibi
quum jus diceret, Bituriges ad eum legatos mittunt
auxilium petitum contra Carnutes, quos intulisse bellum
sibi querebantur. Quare cognita, quum dies non arn·
plius X et VIII in hibernis esset moratus, legiones
XIV. et VI. ex hibernis ab Arare educit, quas ibi collo-
catas explicandae rei frumentariae eausa superiore com-
mentario demonstratum est. Ita cum duabus legionibus
ad persequendos Carnutes proficiscitur.

V. Quum fama exercitus ad hostes esset perlata,
calamitate ceterorum docti Carnutes desertis vicis op-
pidisque, quae tolerandae hiemis causa constitutis re-
pente exiguis ad necessitatem aedificiis incolebant (nu-
per enim demeti complura oppida amiserant), dispersi
profugiunt. Caesar erumpentes eo maxime tempore
acerrimas tempestates quum subire milites nollet, in op-

pido Carnutum Cenabo castra. ponit atque in tecta par-

tim Gallorum, partim quae collectis celeriter stramentis
[tentoriorum integendorum gratia] erant inaedificata, mili-
tes oonjecit; equites tamen et auxiliarios pedites in om·
nes partes mittit, quascunque petisse dicebantur hostes
nec frustra; nam plerumque magna praeda potiti nostri
revertuntur. Oppressi Carnutes hiemis difficultate, ter-
rore periculi, quum tectis expulsi nullo loco diutius
consistere auderent nec silvarum praesidio tempestati·
bus durissimis tegi possent, dispersi magna parte amissa
suorum dissipantur in finitimas civitates.

VI. Caesar tempore anni difficillimo quum satis
haberet convenientes manus dissipare, ne quod initium
belli nasceretur, quantumque in ratione esset, explora-

tum haberet sub tempus aestivorum nullum summiun ⁴

bellum posse conflari, C. Trebonium cum II legioni-
bus, quas secum habebat, in hibernis Cenabi colloco·
vit; ipse quum crebris legationibus Remorum certior
fieret Bellovacos, qui belli gloria Gallos omnes Bel-

 

