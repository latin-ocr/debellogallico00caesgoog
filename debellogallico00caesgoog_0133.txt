124 DE BELLO GALLIOO

culo longius ab castris processuros; neque interesse,
ipsosne interficiant impedimentisne exuant, quibus amis·
sis bellum geri non possit. Praeterea oppida incendi
oportere, quae non munitione et loci natura ab omni
sint periculo tuta, ne suis sint ad detrectandam mili·
tiam receptacula, neu Romanis proposita ad copiam
commeatus praedamque potiendam. Haeo si gravia aut
acerba videantur, multo illa gravius aestimare [debere],
liberos, conjuges in servitutem abstrahi, ipsos interfici,
quae sit necesse accidere victis.

XV. Omnium consensu hac sententia probata 'uno
die amplius XX urbes Biturigum incenduntur. Hoc idem
fit in reliquis civitatibus In omnibus partibus incendia
conspiciuntur, quae etsi magno cum dolore omnes fere·
bant, tamen hoc sibi solatii proponebant, quod se prope
explorata victoria celeriter amisse recuperaturos confi-
debant. Deliberatur de Avarico in communi concilio,
incendi placeret, an defendi. Procumbunt omnibus Gal-
lis ad pedes Bituriges, ne pulcherrimam prope totius
Galliae urbem, quae et praesidio et ornamento sit civi-
tati, suis manibus succendere cogantur, facile se loci
natura defensuros dicunt, quod prope ex omnibus par-
tibus flumine et palude circumdata unum habeat et per-
angustum aditum. Datur petentibus venia dissvadente
primo Vercingetorige, post concedente ct precibus ip·
sorum et misericordia vulgi. Defensores oppido idonei
deliguntur.

XVI. Vercingetorix minoribus Oaesarem itineribus
subsequitur et locum castris deligit paludibus silvisque '
munitum ab Avarico longe milia passuum XVI. Ibi
per certos exploratores in singula dici tempora, quae
ad Avaricum agerentur, cognoscebat et, quid fieri vel-
let, imperabat; omnes nostras pabulationes frumentatio-
nesque observabat, dispersosque, quum longius neces-
sario procederent, adoriebatur magnoque incommodo «
afficiebat, etsi, quantum ratione provideri poterat, ab no·
stris occurrebatur, ut incertis temporibus diversisque
itineribus iretur.

XVII. Castris ad eam partem oppidi positis Oa-
sar, quae intermissa a flumine et a paludibus aditum,
ut supra diximus, angustum habebat, aggerem apparare,
vineas agere, turres duas constituere coepit, nam cir·

 

