LIBER VIII. 161

gasque praestabant, finitimasque his civitates duce Ocr-
reo Bellovaco et Commio Atrebate exercitus compa·
rare atque in unum locum cogere, ut omni multitudine
in fines Suessionum, qui Remis erant attributi, face-
rent impressionem, pertinere autem non tantum ad
dignitatem, sed etiam ad salutem suam judicaret nul-
lam calamitatem socios optimo de republica meritos
accipere, legionem ex hibernis evocat rursus XI, lit·
teras autem ‘ad G. Fabium mittit, ut in fines Suessio-
num legiones II, quas habebat, adduceret, alteramque
ex duabus ab Τ. Labieno arcessit. Ita, quantum hi-
bernorum opportunitas bellique ratio postulabat, per·
petuo suo labore in vicem legionibus expeditionum
onus injungebat.

VII. His copiis coactis ad Bellovacos proficiscitur
castrisque in eorum finibus positis equitum turmas di-
mittit in omnes partes ad aliquos excipiendos, ex qui-
bus hostium consilia cognosceret. Equites officio functi
renuntiant paucos in aedificiis es'se inventos, atque hos,
non qui agrorum colendorum causa remansissent (nam-
que esse undique diligenter demigratum), sed qui spe·
culandi causa essent remissi. A quibus quum quaere-
ret Caesar, quo loco multitudo esset Bellovacorum
quodve esset consilium eorum, inveniebat Bellovacos
omnes, qui arma ferre possent, in unum locum con-
venisse, itemque Ambianos, Aulercos, Caletos, Velio·
cassos, Atrebatas3 locum castris excelsum in silva
circumdata palude delegisse 3 impedimenta omnia in
ulteriores silvas contulisse 3 complures esse principes
belli auctores sed multitudinem maxime Correo obtem-
perare, quod ei summo esse odio nomen populi Ro-
mani intellexissent ; paucis ante diebus ex his castris
Atrebatem Commium discessisse ad auxilia Germanorum
adducenda, quorum et vicinitas propinqua et multitudo
esset infinita; constituisse autem Bellovacos omnium
principum consensu, summa plebis cupiditate, si, ut di·
ceretur, Oaesar cum tribus legionibus veniret, offerre
se ad dimicandum, ne miseriore ac duriore postea con-
dicione cum toto exercitu decertare cogerentur; si ma-
jores copias adduceret, in eo loeo permanere, quem
delegissent, pabulatione autem, quae propter anni tem-

 

