68 nn annno emmae

XXVI. Pugnatum est ab utrisque acriter3 nostri
tamen, quod neque ordines servare neque firmiter in-
sistere neque signa subsequi poterant atque alius alia
ex navi, quibuscunque signis occurrerat, se aggrega-
bat, magnopere perturbabantur3 hostes vero notis om-
nibus vadis, ubi ex litore aliquos singulares ex navi
egredientes conspexerant, incitatis equis impeditos ad-
oriebantur; plures paucos circumsistebant, alii ab latere
aperto in universos tela conjiciebant. Quod quum ani-
madvertisset Caesar, scaphas longarum navium, item
speculatoria navigia militibus compleri jussit et, quos
laborantes conspexerat, iis subsidia summittebat. Nostri
simul in arido constiterunt, suis omnibus consecutis in
hostes impetum iecerunt atque eos in fugam dederunt,
neque longius prosequi potuerunt, quod equites cursum
tenere atque insulam capere non potuerant. Hoc unum
ad pristinam fortunam Caesari defuit.

XXVII. Hostes proelio superati, simul atque se ex
fuga receperunt, statim ad Caesarem legatos de pace
miserunt, obsides daturos, quaeque imperasset, facturos
sese polliciti sunt. Una cum hIs legatis Commius Atre- “
bas venit, quem supra demonstraveram a Caesare in
Britanniam praemissum. Hunc illi e navi egressum,
quum ad eos oratoris modo Caesaris mandata deferret,
comprehenderant atque in vincula conjecerant; tum proe-
lio facto remiserunt et in petenda pace ejus rei culpam
in multitudinem conjecerunt et, propter imprudentiam ut

ι ignosceretur, petiverunt. Caesar questus, quod, quum

ultro in continentem legatis missis pacem ab se petis·
sent, bellum sine causa intulissent, ignoscere impru-
dentiae dixit obsidesque imperavit, quorum illi par-
tem statim dederunt, partem ex longinquioribus locis
arcessitam paucis diebus sese daturos dixerunt. Interea
suos remigrare in agros jusserunt, principesque undi-
que convenire etse civitatesque suas Caesari commen-
dare coeperunt.

XXVIII. His rebus pace confirmata, post diem IV,
quam est in Britanniam ventum, naves XVIII, de quibus Ἴ
supra demonstratum est, quae equites sustulerant, ex
superiore portu leni vento solverunt. Quae quum ap·
propinquarent Britanniae etex castris viderentur, tanta
tempestas subito coorta est, ut nulla earum cursum

 

