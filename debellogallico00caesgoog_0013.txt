4 nu annno ommno

ciae toti quam maximum potest militurn numerum impe-
. rat (erat omnino in Gallia ulteriore legio una); pontem,
qui erat ad Genuam, jubet rescindi. Ubi de ejus ad-
ventu Helvetii certiores facti sunt, legatos ad eum mit-
tunt nobilissimos civitatiS, cujus legationis Nammejus et
Verucloetius principem locum obtinebant, qui dicerent
sibi esse in animo sine ullo maleficio iter per provin-
ciam facere, propterea quod aliud iter haberent nullum;
rogare, nt ejus voluntate id sibi lacere liceat. Caesar
quod memoria tenebat L. Cassium consulem occisum
exercitumque ejus ab Helvetiis pulsum et sub jugum
missum, concedendmn non putabat, neque homines ini-
· mico animo data iacultate per provinciam itineris faci-
undi temperaturos ab injuria et maleficio existimabat,
tamen, ut spatium intercedere posset, dum milites, quos
imperaverat, convenirent, legatis respondit diem se ad
deliberandum sumpturum ; si quid vellent, ad Idus Apri-
les reverterentur.

VIII. Interea ea legione, quam secum habebat,
militibusque, qui ex provincia convenerant, a lacu Le·
manno, qui iu flumen Rhodanum influit, ad montem
Juram, qui fines Sequanorum ab Helvetiis dividit, milia
passuum decem et novem murum in altitudinem pedum
sedecim fossamque perducit. Eo opere perlecto praesi-
dia disponit, castelle communit, quo facilius, si se in-
vito transire conarentur, prohibere posset. Ubi ea dies,
quam constituerat cum legatis, venit et legati ad eum
reverterunt, negat se more et exemplo populi Romani
posse iter ulli per provinciam dare et, si vim tacere
conentur, prohibiturum ostendit. Helvetii ea spe dejecti
navibus junctis ratibusque complurihus iactis, alii vadis
Rhodani, qua minima altitudo fluminis erat, nonnunquam
interdiu, saepius noctu, si perrumpere possent, conati,
operis munitione et militum concursu et telis repulsi hoo
conatu destiterunt.

, ΙΧ. Relinquebatur nna per Sequanos via, qua Se·
quanis invitis propter angustias ire non poterant. His
quum sua sponte persuadere non possent, legatos ad
Dumnorigem Haeduum mittunt, ut eo deprecatore a Se-
quanis impetrarent. Dumnorix gratia et largitione apud
Sequanos plurimum poterat et Helvetiis erat amicus
quod ex ea civitate Orgetorigis filiam in matrimonium

R

 

