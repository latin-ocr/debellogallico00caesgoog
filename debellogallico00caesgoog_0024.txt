LIBER 1. 15

alterius principatum tenere Haeduos, alterius Arvernos.
Hi quum tantopere de potentatu inter se multos annos
contenderent, iactum esse, uti ab Arvernis Sequanisque
Germani mercede arcesserentur. Horum primo circiter
milia XV Rhenum transisse; posteaquam agros et cul·
tum et copias Gallorum homines feri ac barbari ada-
massent, traductos plures3 nunc esse in Gallia ad G et .
XX milium numerum. Cum his Haeduos eorumque cli-
entes semel atque iterum armis contendisse; magnam
calamitatem pulsos accepisse; omnem nobilitatem, om-
nem senatum, omnem equitatum amisisse. Quibus proe-
liis calamitatibusque fractos, qui et sua virtute et po-
puli Romani hospitio atque amicitia plurimum ante in
'Gallia potuissent, coactos esse Sequanis obsides dare
nobilissimos civitatis et jurejurando civitatem obstrin-
gere, sese neque obsides repetituros neque auxilium a
populo Romano imploraturos neque recusaturos, quo
minus perpetuo sub illorum dicione atque imperio essent.
Unum se esse ex omni civitate Haeduorum, qui adduci
non potuerit, ut juraret aut liberos suos obsides daret.
Ob eam rem se ex civitate profugisse et Romam ad
senatum venisse auxilium postulatum, quod solus neque
jurejurando neque obsidibus teneretur. Sed pejus vic·
toribus Sequanis quam Haeduis victis accidisse, prop·
terea quod Ariovistus, rex Germanorum, in eorum fini-
bus consedisset tertiamque partem agri Sequani, qui
esset optimus totius Galliae, occupavisset et nunc de
altera parte tertia Sequanos decedere juberet, propterea
quod paucis mensibus ante Harudum milia hominum
XXIV ad eum venissent, quibus locus ac sedes pararen-
tur. Futurum csse paucis annis, uti omnes ex Galliae
finibus pellerentur atque omnes Germani Rhenum trans-
irent, neque enim conferendum esse Gallicum cum
Germanorum agro, neque hanc consvetudinem victus
cum illa comparandam. Ariovistum autem, at semel
Gallorum copias proelio vicerit, quod proelium factum
sit ad Magetobriam, superbe et crudeliter imperare, ob-
sides nobilissimi oujusque liberos poscere etin eos om-
nia exempla cruciatusque edere, si qua res non ad
nutum aut ad voluntatem ejus facta sit3 hominem esse
barbarum, iracundum, temerarium, non posse ejus im·
peria diutius sustinere. Nisi si quid in Caesare po-

 

