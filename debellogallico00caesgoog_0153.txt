144 DE BELLO GALLIOO

gilia quattuor milia passuum secundo flumine silentio
progredi ibique se expectari jubet. Quinque cohortes,
quas minime firmas ad dimicandum esse existimabat,
eastris praesidio relinquit; quinque ejusdem legionis re-
liquas de media nocte cum omnibus impedimentis ad-
verso flumine magno tumultu proficisci imperat. Gon-
quirit etiam lintres, has magno sonitu remorum incita-
tas in eandem partem mittit. Ipse post paulum silentio
egressus cum tribus legionibus eum locum petit, quo
naves appelli jusserat.

LXI. Eo quum esset ventum, exploratores hostium,
ut omni fluminis parte erant dispositi, inopinantes, quod
magna subito erat coorta tempestas, ab nostris oppri-
muntur; exercitus equitatusque equitibus Romanis admi-
nistrantibus, quos ei negotio praefecerat, celeriter trans· .
mittitur. Uno fere tempore sub lucem hostibus nuntia·
tur in castris Romanorum praeter consuetudinem tumul-
tuari et magnum ire agmen adverso flumine sonitumque
remorum in eadem parte exaudiri et paulo intra milites ⁵
navibus transportari. Quibus rebus auditis, quod exi-
stimabant tribus locis transire legiones atque omnes
perturbatos defectione Haeduorum fugam parare, suas
quoque copias in tres partes distribuerunt. Nam et
praesidio e regione castrorum relicto et parva manu
Melodunum versus missa, quae tantum progrederetur,
quantum-naves processissent, reliquas copias contra La·
bienum duxerunt.

LXII. Prima luce et nostn' omnes erant transpor-
tati et hostium acies cernebatur. Labienus milites co·
hortatus, ut suae pristinae virtutis et tot secundissimo-
rum proeliorum retinerent memoriam atque ipsum an-
sarem, cujus ductu saepenumero hostes superassent, prae·
sentem adesse existimarent, dat signum praelii. Primo
concursu ab dextro cornu, ubi septima legio constite-
rat, hostes pelluntur atque in fugam conjiciuntur; ab
sinistro, quem locum duodecima legio tenebat, quum
primi ordines hostium transfixi telis concidissent, tamen
acerrime reliqui resistebant, nec dabat suspicionem fugae
quisquam. Ipse dux hostium Camulogenus suis ade-
rat atque eos cohortabatur. Incerto nunc etiam exitu
victoriae, quum septimae legionis tribunis esset nuntia-
tum, quae in sinistro cornu gererentur, post tergum ho-

 

