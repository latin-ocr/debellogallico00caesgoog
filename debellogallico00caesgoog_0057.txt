48 DE BELLO GALLIGO.

vada, portus, insulas novisse, ac longe aliam esse na-
vigationem in concluso mari, atque in vastissimo [atque
apertissimo] Oceano perspiciebant. His initis consiliis
oppida muniunt, frumenta ex agris in oppida compor-
tant, naves in Venetiam, ubi Gaesarem primum esse
bellum gesturum constabat, quam plurimas possunt,
cogunt. Socios sibi ad id bellum Osismos, Lexouios,
Namnetes, Ambiliatos, Morinos, Diablintres, Menapios
asciscunt; auxilia ex Britannia, quae contra eas regio-
nes posita est, arcessunt.

X. Erant eae difficultates belli gerendi, quas supra
ostendimus, sed multa Gaesarem tamen ad id bellum
. incitabant: injuriae retentorum equitum Romanorum,
rebellio facta post deditionem, defectio datis obsidibus,
tot civitatum conjuratio, in primis, ne hac parte neg-
lecta reliquae nationes sibi idem licere arbitrarentur.

, Itaque quum intelligeret omnes fere Gallos nouis rebus

studere et ad bellum mobiliter celeriterque excitari,
omnes autem homines natura libertati studere et condi-
cionem servitutis odisse, priusquam plures civitates
conspirarent, partiendum sibi ac latius distribuendum
exercitum putavit.

XI. ltaque T. Labienum legatum in Treviros, qui
proximi flumini Rheno sunt, cum equitatu mittit. Huic
mandat, Remos reliquosque Belgas adeat atque in officio
contineat, Germanosque, qui auxilio a Belgis arcessiti
dicebantur, si pervim navibus flumen transire conentur,
prohibeat. P. Crassum cum cohortibus legionariis XII
et magno numero equitatus in Aquitaniam proficisci jubet,
ne ex his nationibus auxilia in Galliam mittantur ao
tantae nationes conjungantur. Q. Titurium Sabinum
legatum cum legionibus tribus in Unellos, Curiosolites
Lexoviosque mittit, qui eam manum distinendam curet.
D. Brutum adolescentem classi Gallicisque navibus, quas
ex Pictonibus et'Santonis reliquisque pacatis regionibus
convenire jusserat, praeficit et, quum primum posset,
in Venetos proficisci jubet. Ipse eo pedestribus copiis
contendit. ·

XII. Erant ejusmodi fere situs oppidorum, ut
posita in extremis lingulis promunturiisque neque pedi-
bus aditum haberent, quum ex alto ee aestus incitavis-
set [quod is accedit semper horarum XII spatiol, neque

 

