LIBER III. 45

primum quidem possa impetum suum sustineri existima-
bant. Accedebat, quod suos ab se liberos abstractos
obsidum nomine dolebant et Romanos non solum iti·
nerum cansa, sedetiam perpetuae possessionis culmina
Alpium occupare conari et ea loca, finitima provinciae,
adjungere sibi, persuasum habebant.

III. His nuntiis acceptis Galba, quum neque opus ·
hibernorum munitionesque plene essent perfectae neque
dc frumento reliquoque commeatu satis esset provisum,
quod deditione facta obsidibusque acceptis nihil de
bello timendum existimaverat, oonsilio celeriter convo-
cato sententias exquireres coepit. Quo in consilio, quum
tantum repentini periculi praeter opinionem accidisset,
ac jam omnia fere superiora loca multitudine armato-
rum completa conspicerentur, neque, subsidio veniri
neque commeatus supportari interclusis itineribus pos-
sent, prope jam desperata salute nonnullae hujusmodi
sententiae dicebantur, ut impedimentis relictis, eruptione
facta iisdem itineribus quibus eo pervenissent, ad sa-
lutem contenderent. Majori tamen parti placuit hoc
reservato ad extremum consilio interim rei eventum cx-
periri et castra defendere.

IV. Brevi spatio interjecto, vix ut iis rebus, quas
constituissent, collocandis atque administrandis tempus
daretur, hostes ex omnibus partibus signo dato decur-
rere, lapides gaesaque in vallum conjicere. Nostri pri-
mo integris viribus fortiter repugnare neque ullum fru-
stra telum ex loco superiore mittere; ut quaeque pars
castrorum nudata defensoribus premi videbatur, eo oc-
currere et auxilium ferre3 sed hoc superari, quod diu·
turnitate pugnae hostes defessi proelio excedebant, alii
integris viribus succedebant, quarum rerum a nostris
propter paucitatem fieri nihil poterat, ac non modo de-
lesso ex pugna excedendi, sed ne saucio quidem ejus
loci, ubi constiterat, relinquendi ac sui recipiendi facul·
tas dabatur.

V. Quum jam amplius horis sex continenter pug-
naretur, ac non solum vires, sed etiam tela nostros
deficerent, atque hostes acrius instarent languidioribus·
que nostris vallum scindere et fossas complere coepis-
sent, resque esset jam ad extremum perducta casum,
P. Sextius Baculus, primi pili centurio, quem Nervico

 

