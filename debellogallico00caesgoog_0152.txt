· LIBER VII. 143

esse paludem, quae influeret in Sequanam atque illum
omnem locum magnopere impediret, hic consedit no·
strosque transitu prohibere instituit. Ι
LVIII. Labienus primo vineas agere, cratibus at-
que aggere paludem explere· atque iter munire cona-
batur. Postquam id difficilius confieri animadvertit, si-
lentio e castris tertia vigilia egressus, eodem, quo ve-
nerat, itinere Melcdtmum pervenit. Id est oppidum

Senonum, in insula Sequanae positum, ut paulo ante r

Lutetiam diximus. Deprehensis navibus circiterL cele-
riterque conjunctis atque eo militibus impositis et rei
novitate perterritis oppidanis, quorum magna pars erat
ad bellum evocata, sine contentione oppido potitur.
Refecto ponte, quem superioribus diebus hostes resci-
derant, exercitum traducit et secundo {iumine ad Lute-
tiam iter facere coepit. Hostes re cognita ab iis, qui
Meloduno profugerant, Lutetiam incendi pontesque ejus
oppidi rescindi jubent; ipsi profecti a palude, ad ripas
Sequanae e regione Lutetiae contra Labieni castra con-
sidunt.

LIX. Jam Oaesar a Gergovia discessisse audieba-
tur, jam de Haeduorum defectione et secundo Galliae
motu rumores afferebantur, Gallique in colloquiis, inter-
clusum itinere et Ligeri Gaesarem inopia frumenti coe¹
actum in provinciam contendisse confirmabant. Bellovaci
autem defectione Haeduorum cognita, qui ante erant per
se infideles, manus cogere atque aperte bellum parare
coeperunt. Tum Labienus tanta rerum commutatione
longe aliud sibi capiendum consilium, atque antea sen-
serat, intelligebat; neque jam, ut aliquid acquireret
proelioque hostes lacesseret, sed ut incolumem excerci-
tum Agedincum reduceret, ccgitabat. Namque altera ex
parte Bellovaci, quae civitas in Gallia maximam habet
opinionem virtutiS, instabant, alteram Camulogenus pa-
rato atque instructo exercitu tenebat, tum legiones a
praesidio atque impedimentis interclusas maximum flu-
men distinebat. Tantis subito difficultatibus objectis
ab animi virtute auxilium petendum videbat.

LX. Itaque sub vesperum consilio convocato co-

hortatus, ut ea, quae imperasset, diligenter industrieque
administrarent, naves, quas a Melodunc deduxerat, sin-
gulas equitibus Romanis attribuit et prima confecta vi-

 

