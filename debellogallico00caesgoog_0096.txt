LIBER V. 37

primos prohibere ascensu atque iniquissimo nostris
loco proelium committere coeperunt.

XXXIII. Tum demum Titurius, qui nihil ante pro-
vidisset, trepidare et concursare cohortesque disponere,
haec tamen ipsa timide atque ut eum omnia deficere
viderentur; quod plerumque iis accidere consvevit, qui
in ipso negotio consilium capere coguntur. At Ootta,
qui cogitasset haec posse in itinere accidere atque ob
eam causam profectionis auctor non fuisset, nulla inre
communi saluti deerat etin appellandis cohortandisque
militibus imperatoris et in pugna militis officia praesta—
bat. Quum propter longitudinem agminis minus facile
omnia per se obire et, quid quoque loco faciendum
esset, providere possent, jusserunt pronuntiari, ut impe-
dimenta relinquerent atque in orbem consisterent. Quod
consilium etsi in ejusmodi casu reprehendendum non
est, tamen incommode accidit; nam et nostris militibus
spem minuit et hostes ad pugnam alacriores effecit,
quod non sine summo timore et desperatione id factum
videbatur. Praeterea accidit, qnod fieri necesse erat, ut
vulgo milites ab signis discederent, quae quisque eorum
carissima haberet, ab impedimentis petere atque arripere
properaret, clamore et fletu omnia complerentur.

XXXIV. At barbaris consilium non defuit3 nam
duces eorum tota acie pronuntiari jusserunt, nequis ab
loco discederet; illorum esse praedam atque illis reser-
vari, quaecunque Romani reliquissent3 proinde omnia in
victoria posita existimarent. Erant et virtute et numero
pugnando pares nostri, tametsi ab duce et a fortuna
deserebantur, tamen omnem spem salutis in virtute po-
nebant, et, quoties quaeque cohors procurreret, ab ea
parte magnus hostium numerus cadebat. Qua re ani-
maduersa Ambiorix pronuntiari jubet, ut procul tela
conjiciant, neu propius accedant, et, quam in part em
Romani impetum fecerint, cedant; levitate armorum et
quotidiana exercitatione nihil iis noceri posse; rursus
se ad signa recipientes insequantur.

XXXV Quo praecepto ab iis diligentissime obser-
vate, quum quaepiam cohors ex orbe excesserat atque
impetum fecerat, hostes velocissime refugiebant [nte-

1111166111 partem nudari necesse erat et ab latere aperto
tela recipi. Rursus, quum in eum locum, unde erant

 

