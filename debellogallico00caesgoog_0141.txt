132 DE BELLO GALLIGO

magnae cognationis, cujus frater Valetiacus proximo enno
eundem magistratum gesserit, civitatem esse omnem
iu armis, divisum senatum, divisum populum, suas cu-
jusque eorum clientelas. Quod si diutius alatur con-
troversia, fore, uti pars cum parte civitatis confligat,
id ne accidat, positum in ejus diligentia atque auc· ·
toritate.

XXXIII. Caesar etsi a bello atque hoste discedere
detrimentosum esse existimabat, tamen non ignorans,
quanta ex dissensionibus incommoda oriri consuessent,
ne tanta et tam conjuncta populo Romano civitas, quam
ipse semper aluisset omnibusque rebus ornasset, advim
atque arma descenderet, atque ea pars, quae minus sibi
confideret, auxilia a Vercingetorige arcesseret, huic rei
praevertendum existimavit et, quod legibus Haeduorum
iis, qui summum magistratum obtinerent, excedere cx
finibus non liceret, ne quid dejure eut de legibus eo-
rmn deminuisse videretur, ipse in Haeduos proficisci sta·
tuit senatumque omnem et quos inter controversia esset,
ad se Decetiam evocavit. Quum prope omnis civibus
eo convenisset, docereturque paucis clam convocatis
alio loco, alio tempore, atque oportuerit, tratrem a fra·
tre renuntiatum, quum leges duo ex una familia vivo
utroque non solum magistratus creari vetarent, sed
etiam in senatu esse prohiberent, Cotum imperium de-
ponere coegit, Convictolitevem, qui per sacerdotesmore
civitatis intermissis magistratibus esset creatus, pote-
statem obtinere jussit. ’ ’

XXXIV. Hoc decreto interposito cohortatus Hae-
duos, ut controversiarum ac dissensionum oblivisceren-
tur atque omnibus omissis rebus huic bello servirent
eaque, quoe meruissent, praemia ab se devicta Gallia
expectarent equitatumque omnem et peditum milia X
sibi celeriter mitterent, quae in praesidiis rei frumen-
tariae causa disponeret, exercitum in duas partes divi-
sit; IV legiones in Senones Parisiosque Labieno ducen-
das dedit, VI ipse in Arvernos ad oppidum Gergoviam

secundum flumen Elaver duxit, equitatus partem illi ,

attribuit, partem sibi. reliquit. Qua re cognita Vercin-
getorix omnibus interruptis ejus fluminis pontibus ab
altera fluminis parte iter facere coepit.

 

